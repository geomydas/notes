---
title: Mga Kilalang Manunulat
---

## 1. Jose Corazon de jesus

- Sagisag-panulat (pen-name) –**"Huseng Batute"**
- Kilala siya bilang **"Makata ng Pag-ibig"** at **"Hari ng Balagtasan"**
- Nakilala ang kanyang Obra Maestra na **"Isang Punongkahoy"**
- Siya ay isang makatang Pilipino na gumamit ng **tulang Tagalog** upang ipahayag ang pagnanais ng mga Pilipino ng
  kalayaan noong panahon ng pananakop ng mga Amerikano sa Pilipinas.
- Siya ay bininyagan na **José Cecilio de Jesús** ngunit kalaunan ay binitawan niya si Cecilio at pinalitan ito ng Espanyol na pangalang **Corazón (puso)** dahil sinabi niyang ito ang pinakamahusay na naglalarawan sa kanyang pagkatao.
- <mark> **Ang Pagbabalik (Tula)** – inilabas ang tulang ito noong 1924. Tungkol ito sa pagkawala ng kabiyak ng puso. Itong tula ay nagsasaad ng malalim na tinik sa puso sapagkat mahirap mawalan ng tao na minamahal mo ng sobra-sobra.</mark>

## 2. Alejandro G. Abadilla

- Kilala bilang **"AGA"** mula sa kanyang pangalan
- Siya ay kilalang **makata, manunulat, nobelista at kritikong pampanitikan**
- Tinagurian siyang **“Ama ng Makabagong Panulaang Pilipino”**
- Siya ang nanguna sa pagpapakilala ng **"malayang taludturan"** sa panulaang Tagalog
- Kilala siya sa kanyang makabagong estilo ng pagsulat, kung saan binali niya ang tradisyunal na anyo ng tula at ipinasok ang malayang taludturan. Isa sa kanyang mga tanyag na tula ay ang **"Ako ang Daigdig."**
- <mark>**Ako ang Daigdig (Tula)** - ay nagpapahayag ng damdamin ng pagiging malaya at sariling pagkakakilanlan. Ipinapakita nito na ang tao ay may kapangyarihang likhain ang kanyang mundo, buhay, at kahulugan.</mark>

## 3. Amado V. Hernandez

- Siya ay isang manunulat sa Wikang Pilipino, Pilipinong makata, manunulat at aktibista.
- Kilala siya bilang **"Makata ng Manggagawa"** dahil sa kanyang mga tula, nobela at iba pang akda na tumatalakay sa mga isyu ng mga manggagawa at kanilang mga karapatan.
- Iginawad sa kanya ang Titulong Pambasang Alagad ng Sining o **National Artist of Literature**
- Siya ay isa sa mga itinuturing na haligi ng panitikang Pilipino at kilala sa kanyang mga akdang tumatalakay sa kalagayan ng mga manggagawa, mga isyung panlipunan, at laban sa paniniil.
- Siya rin ay naging aktibong lider ng kilusang paggawa at isa sa mga tinig ng mga Pilipino laban sa hindi makatarungang sistema kaya nakulong dahil sa pagiging aktibismo sa pulitika.
- <mark>**Bayani (Tula)** - tumatalakay sa kabayanihan na ipinahayag ng bawat mamamayang Pilipino upang maasam ang kalayaan, ngunit taliwas ang nangyari.</mark>
  - Isinulat ito upang parangalan ang mga karaniwang tao—mga magsasaka, manggagawa, at iba pa—bilang tunay na bayani ng lipunan. Nais niyang ipakita na ang kabayanihan ay makikita sa mga simpleng gawain at sakripisyo para sa ikabubuti ng bayan. \_ Isang Punongkahoy (Tula) - Tumatalakay sa tema ng pag-asa at paglaban sa kabila ng mga pagsubok.
- <mark>**Isang Punongkahoy (Tula)** - Tumatalakay sa tema ng pag-asa at paglaban sa kabila ng mga pagsubok</mark>

## 4. Ildefonso Santos

- Sagisag-panulat (Pen name) – **"Ilaw Silangan"**
- Isang manunulat at kilala ang kanyang mga tula sa Wikang Tagalog at itinuturing na isa sa mga tagapagpasimula ng makabagong panulaang Filipino
- Sa kanyang mga tula na naglalarawan ng mga damdamin at karanasan ng mga Pilipino noong panahon ng kolonyalismong Amerikano.
- Nagtapos sa National Teachers Colllege sa kursong Edukasyon at nagturo sa UP maging sa ibang paaralan nang wikang Pilipino at Panitikan
- <mark>**Gabi (Tula)** - ay nagpapakita o sumisimbolo ng mga emosyon na nararamdaman ng isang tao. Isang tula na naglalarawan ng katahimikan at kaseryosohan ng gabi. Pinapakita nito ang damdamin ng pagninilay, kalungkutan, at pangungulila, habang binibigyang-diin ang misteryo at kalmado ng gabi.</mark>
- <mark>**Tatlong Inakay (Tula)** - ay isang tula na tungkol sa pagmamahal at sakripisyo ng isang ina para sa kanyang mga anak. Ang tatlong inakay ay kumakatawan sa mga anak, habang ang kanilang ina ay inihahalintulad sa ibong nag-aalaga sa kabila ng mga panganib sa paligid. Ang tatlong inakay ay kumakatawan sa mga anak, at ang kanilang ina ay inihahalintulad sa isang ibon na nag-aalaga sa kanila, kahit na may mga panganib sa paligid.</mark>
- <mark>**Ang Guryon (Tula)** - ay isang bagay na pinapalipad hanggang sa tumaas na ng tumaas. Ang pagpapalipad sa isang guryon ay katulad ng pangarap o ambisyon natin sa buhay, para makarating o makamtan natin ito kailangan nating magsimula sa ibaba, magtiyaga, magsumikap at wag hihinto hanggang makamit natin ang tuktok ng gusto nating marating sa buhay.</mark>
- <mark>**Sa Tabi ng Dagat (Tula)** - ay isang romantikong tula na tumatalakay sa pag-ibig at pananabik. Ang dagat ay nagiging simbolo ng malalim na emosyon, at ang tahimik na pagmamasid sa kalikasan ay nagiging paraan ng pagninilay sa mga personal na damdamin.</mark>

## 5. Teodoro Gener

- Isang mahusay na manunulat, makata, nobelista at mananagalog sa Pilipinas na Taga-Bulacan.
- Kabilang siya sa mga Tradisyunal na Manunulat ng tula o tinatawag na makalumang paraan ng pagsusulat subalit
  sa pagbabago ng panahon sinubukan niya ang malayang taludturan o modernong paraan ng pagsusulat.
- Kilala siya sa kanyang pagsalin sa Wikang Tagalog ng nobelang Don Quijote Dela Mancha na nakasulat sa original
  na Wikang Kastila na itinuturing na kanyang Obra Maestra.
- Siya at kasama ang iba pa mula sa Institute, ay gumawa at naglabas ng mga mahahalagang sulatin patungo sa
  layuning magbuo ng Pambansang Wika ng Pilipinas.
- Ang kaniyang mga akda ay kadalasang tumatalakay sa karanasan ng mga ordinaryong tao sa lipunan, na nagbibigay-diin sa mga isyung panlipunan at emosyonal. Layunin din niyang ipakita kahulugan nito sa ating buhay.
- <mark>**Pag-ibig (Tula)** - inihayag niya ang kaniyang mga damdamin nung siya’y umiibig. Ipinakita niya na ang kaniyang minamahal ay ang nagbibigay kaligayahan at kasiyahan sa kaniyang dibdib.</mark>
  - Ang mensahe ng tulang ito ay hindi nabibili ang pag-ibig o kaya naman hindi kayang bilhin ng pera. Kapag mahal mo ang isang tao , hindi kana tumitingin sa kanyang pisikal na kaanyuan kundi sa kanyang kalooban.
