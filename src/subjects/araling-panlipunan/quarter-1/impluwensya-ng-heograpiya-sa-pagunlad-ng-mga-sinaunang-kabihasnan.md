---
title: Impluwensya ng Heograpiya sa Pag-unlad ng mga Sinaunang Kabihasnan
---

## Panimula

Malaki ang kaugnayan ng heograpiya sa pagbuo ng sinaunang kabihasnan na siyang humuhubog sa daloy ng kasaysayan ng daigdig.

Karamihan sa mga kabihasnang naitatag ng tao ay sumibol sa gilid ng mga lambak-ilog.

## Sinaunang Kabihasnan sa Africa

Ang Egypt ay napapaligiran ng **Mediterranean Sea** sa _Hilaga_, **Red Sea** sa _Silangan_, **Nubian Desert** sa _Timog_ at **Libyan Desert** sa _Kanluran_

Ang Egypt ay nasa silangang bahagi ng kontinente ng **Africa**. Isa sa mga dumadaloy na ilog sa bansang ito ay ang makasaysayang **Ilog Nile** na itinuturing na _pinakamahabang_ ilog sa daigdig.

Ayon kay **Herodotus** ang Egypt ay tinawag na _The Gift of Nile_ noong unang panahon

Dahil kung wala ang Ilog na ito ang buong lupain ay magiging disyerto.

Ito ay umaapaw pagdating ng **Oktubre**.

Dahil sa pagapaw ng ilog ang naging dahilan na nagkaroon ng pagkakataon na makapagtanim at makapagsaka ang mga Egyptians.

## Heograpiya ng Egypt

Ang tinutukoy na **Lower Egypt** ay nasa bahaging _hilaga_ ng lupain o kung saan ang Ilog Nile ay dumadaloy patungong Mediterranean Sea. At ang **Upper Egypt** ay ang bahaging _katimugan_ mula sa Libyan Desert hanggang sa Abu Simbel.

Ang direksyong ito ay batay sa daloy ng agos ng Nile palabas ng Mediterranean Sea.

Pagsasaka ang pangunahing hanapbuhay sa Kabihasnang Ehipto dala ng kasaganaang dala ng Ilog Nile.

## Kasaysayan ng Ehipto

### Upper Egypt

Noong **4000 BCE**, nahati ang Egypt sa itaas at ibabang bahagi. Ang dalawang bahagi nito ay magkatulad na binubuo ng mga malalayang nayon. Ang Upper Egypt ay makipot lamang kung kaya't kaunti lamang ang produksiyon ng pagkain dito at kaunti rin ang bilang ng tao.

### Lower Egypt

Ang Lower Egypt naman ay may higit na malaking populasyon bunga nang higit na mainam na lokasyon nito. Bukod sa higit na maraming produksiyon ng pagkain, ang kaiga-igayang lokasyon nito ay nagbigay sa mga taga-lupain ng malawakang kalakalang panlupa at pandagat.

Dito naitatag ang may **22 lungsod** na naging sentro ng kalakalan ng **ginto mula sa Nubia** at **kahoy mula sa Syria**.

Ang Upper at Lower Egypt ay madalas magdigmaan sa isa't isa dahil sa pag-aagawan ng teritoryo. Nagwakas lamang ito nang maging hari si Narmer o Menes, ang hari ng Upper Egypt. Pinag-isa ni Haring Menes ang Egypt. 


